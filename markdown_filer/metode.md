## Metode
Vi har brukt R og Python for å vaske dataene fra SSB. Først og fremst rydde opp i endret kommunestruktur og -numre i perioden. 

Alle kommunetall er derfor gjengitt utfra dagens kommunestruktur, med unntak for Haram, som "gjenoppsto" 1. januar 2024 etter kun fire år som del av Ålesund. For Haram alene vises tall kun for 2023-24, mens tallene for foregående år er innlemmet i Ålesund.

### Forslag til saker
1. Romjulen kan være en stille periode. Da kan disse tallene være kilde til en enkel og opplysende sak om lokal kriminalitet. Lag en sak om endringen innenfor en gitt kategori (eller lovbrudd totalt) i din kommune, dersom tallene ikke er publisert av dere tidligere. Sammenlign gjerne med omkringliggende kommuner. Har dere for eksempel dekket et tyveri eller trafikkovertredelse tidligere i år? Da kan den gamle saken både fungere som case og gi dere bilder til en sak om utviklingen i kriminalitet siden 2020.
2. Om det skjer lovbrudd i løpet av julen, kan tallene brukes til å bygge ut saken om hendelsen.
3. I tillegg kan dere enkelt oppdatere egne tall når SSB publiserer snittall for 24-25. Trolig vil dette skje i løpet av våren. Vi vil følge med og oppdatere denne siden.
